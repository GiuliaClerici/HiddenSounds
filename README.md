# HiddenSounds

Il progetto, denominato HiddenSounds.java, prevede un’interfaccia grafica monocolore. Digitando i tasti della tastiera, sull’interfaccia apparirà un quadrato (pannello con Grid Layout) colorato, i cui valori RGB sono determinati casualmente, e verrà emesso un suono. I valori RGB che identificano il colore del quadrato vanno anche ad influenzare il suono emesso. La somma dei valori R, G, e B della codifica RGB va a determinare il timbro. Inoltre la codifica RGB viene convertita nella codifica HSB, il cui valore H andrà a determinare la frequenza del suono, il valore S la durata e il valore B l’ampiezza. Particolarità: qualora l’utente digiti la stringa “twinpeaks” il programma emetterà il campione audio del brano “Twin Peaks Theme” di Angelo Badalamenti.  
